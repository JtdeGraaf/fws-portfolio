---
date: '2024-12-31T08:01:19.653Z'
title: Jodendom
tagline: 
preview: 
image: >-
  https://images.unsplash.com/photo-1618367588411-d9a90fefa881?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1074&q=80
---
# Verwerking 1:

Joden zijn religieuze mensen die geloven dat de wereld door één God is gemaakt en dat de mensheid ook door God is geschapen. Dit geloof komt voort uit de scheppingsverhalen in Genesis, waar God als de enige en almachtige Schepper wordt beschreven. In Genesis 1 wordt dit duidelijk gemaakt doordat God zelf de wereld ordent door middel van Zijn woord. Elke fase van de schepping wordt met tevredenheid van God voltooid, wat de goedheid van de schepping benadrukt. Nog een belangrijk moment in Genesis 1 is wanneer God de mensen schaapt er wordt gezegd dat God de mens naar zijn eigen evenbeeld heeft gemaakt, zo staat er: "God schiep de mens als zijn evenbeeld, als evenbeeld van God schiep hij hem".  
In Genesis 2 legt God ook verantwoordelijkheden op de mens, hij legt hen de verantwoordelijkheid op om te zorgen voor de wereld die hij gecreëerd heeft: “God, de HEER, bracht de mens dus in de tuin van Eden, om die te bewerken en erover te waken.” God legt dus zijn werk neer bij de mens, zodat zij er voor hem op door kunnen bouwen. Ook wordt in Genesis 2 Gods liefde en zorg voor de mens duidelijk gemaakt, Hij creëert een vrouw, of wel een “helper” voor de mens zodat ze niet alleen zijn. Dit toont aan dat God de mens liefheeft, en dat hij wil dat zij gelukkig kunnen leven.

# Verwerking 2:

Een goed leven is natuurlijk voor iedereen subjectief, zo ook voor Joden lijkt mij. Ik vraag mij hierbij af of een goed leven ook een gelukkig leven moet zijn; of heb je per definitie een goed leven wanneer je alle voorschriften volgt? Om het voor mijzelf wat simpeler te houden houdt ik mij hier aan het tweede. Een volgens de voorschriften goed leven zou dus een leven zijn waarin de Joodse wetten en tradities, zoals vastgelegd in de Thora en andere Joodse geschriften, zo goed mogelijk worden nageleefd.

Het naleven van alle voorschriften is zo makkelijk nog niet, aangezien er in de Thora alleen al 613 voorschriften staan, met het naleven van deze voorschriften laat een jood zien dat hij zijn leven inricht naar Gods wil. (Terhart & Schulze, 2007, p. 229\) De inhoud van de voorschriften verschillen van feestdagen, zoals Pesach en Rosj Hasjana, tot dagelijkse rituelen zoals het gebed en het houden van sjabbat. Elk voorschrift draagt bij aan een leven dat in overeenstemming is met de Joodse tradities en waarden.

Feestdagen zoals Pesach en Rosj Hasjana zijn dus ook ontzettend belangrijk voor een goed leven. Met Pesach wordt de uittocht uit Egypte, en dus de be bevrijding uit de Egyptische slavernij herdacht. Het woord Pesach verwijst ook naar de tien plagen die God liet woekeren over de Egyptenaren. (Terhart & Schulze, 2007, p. 246\) Tijdens Rosj Hasjana vieren de joden het Joodse nieuwjaar, ofwel de schepping van de wereld door God. Tijdens dit feest wordt er vooral zoet fruit gegeten, omdat dit symbool staat voor een zoet nieuwjaar, ook wordt er op een sjofar(ramshoorn) geblazen. (Terhart & Schulze, 2007, p. 243\) Door op de sjofar te blazen, worden Joden opgeroepen tot zelfreflectie en bekering. Het geluid van de sjofar herinnert hen eraan om stil te staan bij hun daden van het afgelopen jaar, om vergeving te vragen en om goede voornemens te maken voor het komende jaar. (My Jewish Learning, n.d.)

Samen vormen deze voorschriften, en zo nog veel meer voorschriften voor een goed joods leven.

# Verwerking 3:

Ik heb tijdens deze minor een hoop dingen geleerd over het Jodendom, maar datgene dat mij het meest is bijgebleven is de vraag tijdens een college of ik ooit wel eens een Jood heb gesproken of gekend. Ik besefte mij toen pas dat het Jodendom echt ontzettend klein is, dit terwijl het juist een hele rijke geschiedenis heeft, en terwijl je bijna elke dag wel nieuws leest dat te maken heeft met het Jodendom.  
Wat mij ook goed is bijgebleven is het bezoek aan de Joodse wijk in Rome, in bijzonder de uitleg van de bronzen(?) klinkers voor de huizen die symbool staan voor de Joden die daar woonden tijdens de tweede wereldoorlog die vervolgd zijn. Helemaal toen ik recent in Berlijn was en daar ook diezelfde klinkers weer zag liggen.   
Verder is mijn visie op het Jodendom vrijwel gelijk gebleven; ik was al van mening dat Joden net zoals vrijwel alle andere religieuzen gewoon normale mensen blijven, die net zoals iedereen er het beste met elkaar van proberen te maken. Deze visie is alleen maar versterkt tijdens de minor, ik heb mij nooit niet welkom gevoeld in de synagoge, of bij het gastcollege.

**Bronnen**  
Terhart, F., Schulze, J. (2007). Wereldreligies.  
My Jewish Learning. (n.d.). *10 Things the Shofar Symbolizes*. My Jewish Learning. Retrieved December 30, 2024, from https://www.myjewishlearning.com/article/decoding-the-shofar/

