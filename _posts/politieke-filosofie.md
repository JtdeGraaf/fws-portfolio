---
date: '2025-01-14T08:01:19.653Z'
title: Politieke filosofie
tagline: 
preview: 
image: >-
  https://images.unsplash.com/photo-1657295791913-5074c912398e?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=996&q=80
---
# Tocqueville

Ik denk dat Tocqueville heel erg sceptisch zou zijn over talentenjachten, omdat talentenjachten niet zijn ideale democratische ideeën opvolgen. Zo is bijvoorbeeld de macht in een talentenjacht niet gedecentraliseerd, de macht ligt vaak totaal bij de juryleden. Dit centraliseert de besluitvorming bij een selecte groep, wat in strijd is met Tocqueville’s voorkeur voor macht die dicht bij de burgers/het publiek ligt en verspreid is over verschillende machtscentra. (Braeckman et al., 2016, p273)  
Aan de andere kant zou Tocqueville het ook weer mooi vinden dat de gewone burger überhaupt de kans krijgt om mee te doen aan talentenjachten. Dit omdat de burgers dus als gelijk worden behandeld, en omdat het de burgers een gevoel van vrijheid geeft dat ze hieraan mee zouden kunnen doen. Dit zou volgens Tocqueville belangrijk zijn om de “geest van vrijheid" in de democratie te ondersteunen. (Braeckman et al., 2016, p274)

# Marx

Ik denk dat Marx een talentenjacht zoals The Voice of Holland afschuwelijk zou vinden, hij zou deze talentenjachten aanschouwen als een middel om privé kapitaal te vergroten. Waarbij de deelnemers van een talentenjacht wellicht op zoek zijn naar roem of kapitaal, zijn zij juist het product. Het product van bijvoorbeeld een platenmaatschappij die door middel van een talentenjacht op zoek is naar nieuwe talenten om te “verkopen”. In de ogen van Marx worden de deelnemers slechts gereduceerd tot handelswaren die worden geëxploiteerd voor winst.  
Marx zou platforms zoals Youtube en Spotify op dezelfde manier aanschouwen. Deze platforms geven de illusie van vrijheid, echter wordt de content van de creators op deze platforms slechts gezien als middel om kapitaal te genereren. Waarvan een minimaal gedeelte hiervan teruggaat naar de creators, terwijl zonder de creators het gehele platform geen bestaansrecht zou hebben. Marx zou dit dus zien als kapitalistische exploitatie, en ongelijkheid.

# Uitwisseling

Na het bespreken van mijn antwoorden met die van Stan, realiseerde ik me dat ik de rol van de publieke opinie bij talentenjachten als The Voice of Holland en Idols beter had moeten belichten. Tocqueville zou niet alleen het democratische aspect van deze shows waarderen, maar ook het risico van de publieke opinie als "tirannie van de meerderheid", waarin een kleiner talent niet altijd wordt gewaardeerd. Dit maakt duidelijk hoe democratie in de media snel kan verschuiven naar een systeem van populariteit in plaats van kwaliteit. Wat betreft Marx, dacht ik eerst dat hij talentenjachten vooral slecht zou vinden vanwege de commerciële focus en de manier waarop ze geld genereren. Maar na verder nadenken realiseerde ik me dat Marx deze shows ook zou bekritiseren omdat ze de aandacht van mensen afleiden van de echte problemen in de maatschappij, zoals de economische en sociale ongelijkheden. Hij zou talentenjachten zien als een manier om de gewone burger te vermaken, zonder hen bewust te maken van de achterliggende machtsstructuren en ongelijkheden die de samenleving vormen.

**References**  
Braeckman, A., Raymaekers, B., & Van Riel, G. (2016). *Wijsbegeerte*. LannooCampus.  

   