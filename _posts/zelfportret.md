---
date: '2024-10-29T08:01:19.653Z'
title: Levensbeschouwelijk zelfportret
tagline:
preview:
image: >-
  https://images.unsplash.com/photo-1657295791913-5074c912398e?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=996&q=80
---

### Reflectie- en schrijfmomenten

- **T 0 (zwart)**: <span style="color: black;">01-10-2024</span>
- **T 1 (rood)**: <span style="color: red;">29-10-2024</span>
- **T2 (groen)**: <span style="color: green;">20-01-2025</span>
- **T3 (blauw) – *dit is facultatief***: <span style="color: blue;"></span>
- **T4 (paars) – *dit is facultatief***: <span style="color: purple;"></span>

---

### Levensoriëntatie

**Beschrijf je mens-, gods- en wereldbeeld op dit moment. Beschrijf wat voor jou ‘het goede leven’ inhoudt en welk zelfbeeld je hebt.**

**Mensbeeld:**

Ik denk dat mensen in de kern egoïstisch zijn. Ze doen goede dingen vooral om zichzelf beter te voelen. Zelfs als ze anderen helpen, komt dat vaak omdat ze zich daardoor goed over zichzelf voelen. Mensen willen erkenning, waardering en een positief zelfbeeld. Dit betekent niet dat mensen geen goede daden kunnen verrichten, maar hun motivatie is vaak om er zelf beter van te worden. Hier zijn natuurlijk echt wel uitzonderingen in te vinden, maar ik geloof wel dat het merendeel van de mensheid zo is.

**Godsbeeld/beeld van het hogere/beeld van het meta-empirische:**

Ik ben atheïstisch en geloof niet in het bovennatuurlijke. Voor mij biedt de wetenschap de beste verklaringen voor hoe de wereld werkt. Ik denk dat de mensheid, en dus ook het leven op aarde, bij toeval is ontstaan. 

<span style="color: red;">Ik ben wel van kinds af aan christelijk opgevoed, maar heb hier nooit zelf echt in geloofd. De bijbel is en was voor mij altijd al gewoon een mooi fantasieboek. Ik heb er geen herinneringen aan dat ik ooit echt in God geloofd heb.</span>

<span style="color: green;">Ik geloof niet in het bovennatuurlijke, dus ook niet in een leven na de dood, of in karma, of in verlichting.</span>

**Wereldbeeld:**

De wereld is voor mij een groot ecosysteem, waarbij de mens nou eenmaal ver bovenaan de voedselketen staat. De mens zorgt dus ook voor een onbalans in het ecosysteem, wat ten koste gaat van al het andere leven op de wereld. Dit vind ik naar om te zien, maar aan de andere kant vind ik het juist ook weer een beetje survival of the fittest. Mensen zijn voor mij dus ook gewoon dieren, al plaats ik in mijn moreel kompas dan wel weer mensen boven dieren.

<span style="color: green;">Dit betekent echter niet dat ik geen sympathie of empathie heb voor andere dieren. Ik besef heel goed dat dieren ook gevoelige wezens zijn die, net als mensen, een plek verdienen in het ecosysteem. Daarom geloof ik ook dat het aan de mens is om onze wereld in een goede staat te houden, zodat we zowel voor onszelf als voor andere levensvormen kunnen zorgen. Het is de verantwoordelijkheid van de mens om de balans in de natuur te respecteren en te behouden, in plaats van blindelings door te gaan met onze vernietigende impact.</span>

**Het goede leven volgens jou:**

Een goed leven heb je wanneer je niet hoeft na te denken over je basisbehoeften zoals voedsel, onderdak en veiligheid. Een goed leven bestaat voor mij uit vrijheid, en in staat zijn om te doen waar jij zelf naar verlangt. In een echt goed leven is het mogelijk om je dromen te realiseren.

<span style="color: green;">Naast deze materialistische zaken vind ik familie en vrienden ook ontzettend belangrijk. Zij vormen voor mij de basis van steun en gezelligheid, en zorgen voor de verbinding die ik nodig heb om het leven echt als vervullend te ervaren. </span>

**Zelfbeeld:**

Ik ben een man en heteroseksueel, en ik voel me goed in mijn vel. Ik ben trots op wie ik ben, en probeer altijd vriendelijk te zijn tegen anderen. Ik probeer altijd te blijven lachen, en ik geloof dat het leven een stuk leuker is als we elkaar een positieve indruk kunnen geven. Ik ben iemand die snel vertrouwen heeft in anderen. In mijn werk en opleiding als software developer voel ik me ook echt thuis.

<span style="color: green;">Daarnaast besef ik dat ik, door mijn kijk op het leven, me goed kan vinden in de principes van het humanisme. Na het college over Humanisme realiseer ik me dat ik me als een humanist zou kunnen en willen zien, omdat ik geloof in de waarde van het individu, in zelfontplooiing en in het belang van het streven naar welzijn voor iedereen. Het humanisme spreekt me aan, vooral in de manier waarop het nadruk legt op het belang van menselijke waarden, autonomie en ethiek, en ik probeer deze principes in mijn eigen leven toe te passen.</span>

---

### Wortels

**Interview ouders en grootouders (of significante familieleden/vrienden) over hun levensoriëntatie door te vragen naar hun mens-, gods- en wereldbeeld en het beeld van het goede leven. Beschrijf wat zij je vertellen.**

<span style="color: red;">**Levensoriëntatie van mijn moeder:**</span>

<span style="color: red;">- **Mensbeeld:** Mensen zijn van nature goed, maar worstelen met zonde en egoïsme. Ze hebben een leidraad nodig, zoals hun geloof.</span>

<span style="color: red;">- **Godsbeeld:** Gelooft in het christendom (Nederlands Gereformeerd)</span>

<span style="color: red;">- **Wereldbeeld:** De wereld is een plek waar mensen goed voor elkaar en de natuur moeten zorgen, ondanks de problemen en onrechtvaardigheden.</span>

<span style="color: red;">- **Het goede leven:** Een huisje, boompje, beestje leven, met een stabiel gezin en kinderen</span>

<span style="color: red;">- **Dominante visie in de maatschappij:** Te veel focus op eigenbelang, te weinig op elkaar.</span>

**Beschrijf wat volgens jou de dominante visie is in de maatschappij op de mens, god/het hogere, de wereld en het goede leven (media, ed.).**

De dominante visie van de maatschappij is niet op de mens of op religie, maar juist op geld. De hele (westerse) maatschappij draait om geld, en hoe we van dat geld nog meer geld kunnen maken. Geld staat voor mij gelijk aan twee dingen, namelijk macht en vrijheid. Verder denk ik dat het grootste deel van de mensheid nooit goed heeft nagedacht over religie, religie wordt bij de meeste mensen vanaf hun geboorte geïndoctrineerd. Zij hebben dus nooit de kans gekregen om zonder bias zelf daarover na te denken.
<span style="color: green;">Geld is voor mij dus in deze (westerse) maatschappij  belangrijk om een goed leven te kunnen leiden.</span>

**Beschrijf je culturele, geografische en sociaaleconomische achtergrond.**

Ik ben christelijk opgevoed door twee Nederlandse ouders in een meer dan grotendeels christelijke gemeenschap. Ik groeide op in een dorp in Nederland waar je overal wel bekenden tegenkomt. Mijn jeugd was stabiel en er waren nooit financiële problemen in ons huishouden.

---

### Je levensverhaal

**Schets je levenslijn en markeer de momenten die bepalend zijn geweest voor jouw ontwikkeling en beschrijf die (bijvoorbeeld a.d.h.v. de gebeurtenissen, ontmoetingen, keerpunten, personen).**

- 0jr.
- 6jr. Begonnen met basketbal
- 10jr. Naar een andere basisschool gegaan. (de oude werd gesloten)
- 12jr. Naar de middelbare school
- 15jr. Naar een andere middelbare school. De middelbare school in mijn dorp gaf alleen economie en maatschappij, maar ik koos voor natuur en techniek en dus moest ik naar de stad.
- 17jr. Havo afgerond, begonnen met werken als productiemedewerker
- 17jr. Begonnen aan HBO Werktuigbouwkunde
- 17jr. Gestopt met HBO, techniek was toch niks voor mij, begonnen met zoeken naar wat dan wel.
- 17jr. Terug naar werken aan verschillende productielijnen als productiemedewerker
- 18jr. Passie voor ICT ontdekt, begonnen aan HBO ICT
- 18jr. Mijn vriendin ontmoet
- 18jr. Keuze gemaakt om mij binnen de ICT verder te specialiseren in Software Development.
- 18jr. Werk gevonden binnen de ICT, gestopt als productiemedewerker.
- 19jr. Vrienden kwijt geraakt.
- 21jr. Minor FWS?
- <span style="color: green;">21jr. Rome reis, nieuwe hechte vriendschappen gemaakt</span>

---

### Zin van het leven

**Hoe kijk jij aan tegen de zin van het en van jouw leven?**

Ik geloof niet dat er echt een zin is in het leven. Wat mij persoonlijk zin geeft in het leven, is het achterna gaan van mijn dromen.

<span style="color: green;">Er is geen algemeen ‘zin’ van ‘het’ leven, ieder levend wezen heeft zijn eigen subjectieve zin van zijn leven.</span>

**Welke betekenis ken je toe aan dood, ziekte, ‘ongeluk’ en het kwaad?**

Ik geloof dat wanneer iemand dood is, dat deze persoon helemaal weg is, dus niet in een hemel of hel, of in de vorm van nieuw leven. De doden leven slechts voort in de herinneringen van anderen, totdat zij in vergetelheid raken. Ziektes zijn natuurlijk, en biologisch, daar zit voor mij geen verdere betekenis aan. Ongeluk vind ik ook gewoon toeval, ongeluk ontstaat niet door zwarte katten of karma. Er heerst geen algemeen kwaad over mensen, slechts in de betreffende personen zelf. Ik geloof dat kwaad in de meeste gevallen aangeleerd/overgenomen gedrag is. Ik zelf kan niet zeggen dat ik ooit echt kwaad in mijzelf ervaren heb, natuurlijk wel irritatie en boosheid.

**Hoe kijk jij aan tegen de kwaliteit van je bestaan in relatie tot jouw opvatting van ‘het goede leven’ (vraag 1 D)?**

Mijn kwaliteit van mijn bestaan is volgens mijn eigen opvatting momenteel best goed, en zo ervaar ik dat ook. Ik woon momenteel bij mijn ouders thuis, en hoef mij dus geen zorgen te maken over mijn basisbehoeftes. Ik heb ook het geluk gehad dat ik in een vrij, en vreedzaam land ben geboren, en heb dus ook veel vrijheid. Dat ik een goed leven heb neem ik dus ook echt niet voor lief, er zijn genoeg mensen op de wereld die dromen van slechts een gedeelte van het leven dat ik hier leidt.

<span style="color: green;">Mijn goede leven is ondertussen nog beter geworden, ik heb tijdens de minor een nodig gat op kunnen vullen als het gaat om vriendschap, en familie waar ik heel dankbaar voor ben.</span>

**Wat is voor jou de betekenis van werk/arbeid in het algemeen?**

Werk staat voor mij in het teken van het onderhouden van je levensbehoeftes, of dit nou voor geld is of niet maakt verder niet uit. Werk is ook belangrijk voor de samenleving in het algemeen; werken is voor mij dus ook in zekere mate vervullend, omdat dit een nut geeft aan mijn leven.

**Welke visie heb jij op jouw beroep en beroepsgroep (waarvoor je momenteel opgeleid wordt)?**

Mijn beroep, software development is fantastisch. Ik houd van vrijwel alles dat ook maar iets met technologie te maken heeft. Het voelt voor mij dus echt alsof ik van mijn hobby mijn baan heb gemaakt (op een goede manier). Er zit ook ontzettend veel toekomst in, en er is een eindeloze stroom aan nieuwe technologieën om te leren.

**Hoe omschrijf je jouw beroepsidentiteit?**

<span style="color: red;">Mijn beroepsidentiteit verschilt niet veel van mijn “normale” identiteit, het enige verschil is dat ik mijn werk en privéleven gescheiden probeer te houden. Dit betekent dat ik op het werk gefocust en professioneel ben, terwijl ik in mijn vrije tijd probeer te ontspannen. Ik zal op mijn werk dus niet zo snel beginnen over mijn privéleven, en ik heb het thuis ook liever niet over mijn werk.</span>

**Hoe zie jij jezelf als onderdeel van het grote geheel (mensheid/samenleving/wereld/kosmos)?**

Ik geloof niet in een groter geheel, ik ben slechts een persoon op deze wereld die er het beste van probeert te maken.

<span style="color: green;">Hoewel ik geen geloof heb in een algemeen groter geheel, besef ik dat mijn acties invloed hebben op anderen en de samenleving. Ik probeer mijn keuzes bewust te maken en respectvol om te gaan met de mensen om me heen. Mijn bijdrage mag dan klein zijn, ik geloof wel dat ik een positieve impact kan hebben op de mensen en de wereld in mijn directe omgeving.</span>

---

### Inspiratiebronnen

**Beschrijf personen, boeken, films die je inspireren.**

Ik heb hier lang over nagedacht, maar ik heb niet echt duidelijke significante inspiratiebronnen, in ieder geval geen waarvan ik mij bewust ben.

<span style="color: green;">Mijn teamlead op mijn werk, Edwin; Ik admireer hoe hij zoveel taken op zich kan nemen, en hoe hij toch altijd positief blijft.</span>

<span style="color: green;">Mijn basketbalcoach, Wouter; Ik kijk naar hem op als het gaat om zijn basketbal technieken, maar ook naar zijn "het doet me niks van wat de wereld van mij denkt" gedrag.</span>

<span style="color: green;">Ook inspireert Ben mij heel erg, zijn passie voor zijn vak waar hij zo sterk over kan praten. Ik kan helemaal meegaan in zijn speeches, en zou willen dat ik ook zo passievol zou kunnen praten.</span>

<span style="color: green;">Daarnaast inspireert iedereen mij die een muziekinstrument kan bespelen.</span>

**Welke bronnen zou je willen aanboren?**

**Welke betekenis hebben spirituele en/of religieuze inspiratie voor jou?**

Geen, echt helemaal niks.

<span style="color: green;">Spirituele en religieuze inspiratie betekenen voor mij niet heel  veel, omdat ik geen specifieke overtuigingen heb. Toch begin ik steeds meer in te zien dat het belangrijk is om naar mijn eigen emoties te kijken. Door meer inzicht te krijgen in hoe ik me voel, kan ik mezelf beter leren kennen. Dit is voor mij een soort spirituele verkenning, maar zonder dat het te maken heeft met een religie of geloof. Het gaat voor mij meer om zelfinzicht en het begrijpen van mijn eigen reacties en behoeften.</span>


---

### Dromen en idealen

**Wat zijn jouw persoonlijke dromen en idealen?**

Ik droom ervan om zonder gezondheids- en financiële zorgen de wereld te kunnen ontdekken, en om tegelijkertijd ook een eigen thuis te bezitten. 

<span style="color: red;">Te kunnen leven zonder agenda.</span>

**Wat zijn jouw beroepsmatige dromen en idealen?**

Ik droom ervan om ooit mijn eigen applicatie/software te kunnen verkopen onder mijn eigen naam, waarbij het idealiter ook gaat om een applicatie waarvan de wereld een betere of leukere plek van wordt.

**Hoe ziet jouw ideale samenleving eruit?**

De ideale samenleving is voor mij een plek waar iedereen naar elkaar omkijkt, waar iedereen zijn eigen steentje kan bijdragen op een manier die hen gelukkig maakt. Waar het mogelijk is om te kunnen dromen, en die ook de mogelijkheid biedt om deze te kunnen realiseren.

**Wat versta je onder goed burgerschap? Hoe ziet voor jou ‘de goede burger’ eruit?**

De goede burger is iemand die zich aan de regels, en aan de normen en waarden van de samenleving houdt waarin hij leeft. <span style="color: red;">Daarnaast levert de goede burger ook terug aan de samenleving, door te werken, of op een andere manier.</span>

**Welke bijdrage wil jij als professional aan de samenleving leveren?**

Ik zou graag ooit als professional software willen leveren waarvan mensen echt blij worden.

**Hoe verhouden bovenstaande dromen en idealen zich met jouw levensoriëntatie?**

Mijn dromen en idealen passen denk ik goed bij hoe ik in het leven sta. Een goed leven begint voor mij met de zekerheid over basisbehoeften. Daarna komt de vrijheid om te doen waar je naar verlangt en de mogelijkheid om je dromen waar te maken, mijn eigen persoonlijke dromen en idealen sluiten zich hier ook bij aan. Ik geloof in een samenleving waar mensen elkaar helpen en hun eigen bijdrage kunnen leveren op een manier die hen gelukkig maakt. Dit sluit aan bij mijn idee dat mensen vaak handelen uit eigenbelang, maar dat erkenning en een positief zelfbeeld ook belangrijk zijn.

---

### Waarden en Professionalisering

**Onderwerp**

**Persoonlijk niveau**
- **Wat is het hogere doel?**
    - **Wat is jouw hogere doel in het leven?** Dromen nagaan, Vrijheid
    - **Wat is jouw hogere doel in je beroep?** De wereld verbeteren, Mensen blij maken
    - **Wat is jouw hogere doel in de samenleving?**

- **Uitdaging: Hoe bereik je het doel?**
    - **Hoe wil je jouw persoonlijk hogere doel vormgeven?** Gezond zijn, Financieel onafhankelijk zijn
    - **Hoe wil je jouw professioneel hogere doel vormgeven?** Aan projecten werken waar ik daadwerkelijk passie voor heb
    - **Hoe wil je jouw hogere doel voor de samenleving vormgeven?**

- **Kracht: Welke zijn jouw kernkwaliteiten?**
    - **Wat zijn jouw persoonlijke kernkwaliteiten?** Respectvol, Kalm, Vriendelijk, Leergierig
    - **Hoe kun je jouw kernkwaliteiten kwijt in je beroep?** Teamwerk, Aanpassen aan nieuwe technologieën
    - **Hoe kun je jouw kernkwaliteiten kwijt in de samenleving?**

- **Waarden: Welke motivaties, waarden zijn voor jouw leidend?**
    - **Welke waarden liggen ten grondslag aan jouw ‘persoonlijk hogere doel’?**
    - **Welke waarden liggen ten grondslag aan jouw ‘professionele hogere doel’?** Kwaliteit, Passie
    - **Welke waarden liggen ten grondslag aan jouw ‘hogere doel voor de samenleving’?**