---
date: '2024-09-29T20:38:13.649Z'
title: Ethiek I - De drie Gratiën in mijn werk
tagline: ''
preview: ''
image: /images/portfolio/gratien.jpg
---

In mijn werk als backend developer, waar ik bedrijfsapplicaties ontwikkel, zie ik de drie op verschillende manieren terugkomen. Over het algemeen zie ik vooral Euphrosyne terugkomen in mijn werk. Alles wat ik doe heeft namelijk te maken met logica en het geven van instructies aan computers, wat (voor mij) een zekere mate van voldoening met zich meebrengt wanneer dingen goed werken en problemen worden opgelost. Al kan dit soms even duren.

Thalia komt ook veel voor in mijn vakgebied, er is namelijk ontzettend veel ruimte om te groeien,door het leren van nieuwe technologieën en het verbeteren van vaardigheden. De software wereld is eindeloos aan het groeien met nieuwe technologieën waardoor dit niet eens allemaal bij te houden is, ook al zou je dat willen. Naast dat er zoveel ruimte voor groei is, vind ik dit zelf ook allemaal ontzettend interessant. Ik houd van alles dat met technologie te maken heeft, en vind hier dus ook veel vreugde in bij mijn werk en ook buiten mijn werk. Ik voel mij dus wel echt op mijn plek.

Aglea komt vrijwel niet voor in mijn werk. Backend development draait vooral om het bouwen van betrouwbare en efficiënte systemen die op de achtergrond werken en dus niet zichtbaar zijn voor de eindgebruiker. Esthetiek en design, en dus het schone spelen hierbij amper een rol. Bovendien krijg ik bij mijn huidige werkgever niet het gevoel dat de applicaties die we maken de wereld daadwerkelijk beter maken.

Er is in mijn werk dus niet echt een evenwicht te vinden tussen de Gratiën. Dit onevenwicht kan voorkomen worden door op zoek te gaan naar ander werk, bijvoorbeeld als frontend developer, waarbij juist alles draait om gebruikersinteractie en esthetiek, of naar een werkplek die projecten heeft waarbij ik wel voel dat ik de wereld een betere plek maak.

Echter, balans in mijn vakgebied komt vaak met nadelen. Werkplekken met balans zijn vaak veel gewild (denk bijvoorbeeld aan game development), waardoor de salarissen vaak significant zakken. Het vinden van een positie waarin Thalia, Euphrosyne en Aglea in evenwicht zijn, is daarom niet alleen een kwestie van persoonlijke voorkeur, maar ook van praktische overwegingen.
