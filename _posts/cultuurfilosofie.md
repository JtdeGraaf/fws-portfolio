---
date: '2024-10-28T08:44:10.395Z'
title: Cultuur filosofie
tagline: Verwerkingsopdracht cultuur filosofie
preview: Verwerkingsopdracht cultuur filosofie
image: >-
  https://images.unsplash.com/photo-1638742385167-96fc60e12f59?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1632&q=80
---
# Verwerking 1: De decentrering van het subject

De decentrering van het subject is een verandering die zich heeft plaatsgevonden in de denkwijze van filosofen/mensen.  In plaats van na te denken over henzelf als individu in de wereld, zijn ze gaan nadenken over alles wat buiten henzelf omspeelt, en dus buiten het subject. ***Het moderne subject*** was het autonome en onafhankelijke individu dat centraal stond in het denken en de ervaring van de wereld. (Braeckman et al., 2010, p. 118\) Nu staat de mens niet meer centraal, maar juist de wereld daarbuiten, zoals de ***positieve menswetenschappen***.

Dit betekent dat onze identiteit en gedachten niet langer vanzelfsprekend zijn, maar gevormd worden door externe factoren zoals cultuur, taal en ervaringen. Deze verandering wordt ook wel de ***linguistic turn*** genoemd. Dit komt overeen met de ***postmoderne individualisering*** waarin het subject geen gegeven constante is, maar dat deze beïnvloedbaar is door externe factoren zoals cultuur. Niet iedereen is even blij met deze veranderingen, zo waren er ook veel ***kritieken op deze burgerlijke mensvisie***. Als het subject namelijk van buitenaf beïnvloedbaar is, dan zal dit in de huidige geglobaliseerde wereld snel komen tot een universeel subject, waarbij iedereen streeft naar dezelfde (culturele) normen en waarden. (Braeckman et al., 2010, p. 151\)

# Verwerking 2:

Deze verwerking heb ik uitgevoerd met Daan Bonnevits.  
De zin: “Begrippen leggen het dynamische, procesmatige van de realiteit stil.” (Braeckman et al., 2010, p. 128\)

## Wat betekent de zin?

Met de zin “Begrippen leggen het dynamische, procesmatige van de realiteit stil.” bedoelt Nietzsche dat wanneer we begrippen gebruiken om de realiteit te beschrijven dat we de voortdurende verandering stilzetten. Wij maken dus van de altijd veranderende realiteit, een een niet veranderend begrip. Het is dus alsof je van een bewegend object een foto maakt.

## Wat betekent de tekst waarin de zin staat?

Nietzsche komt tot de conclusie dat de reden dat wij die begrippen vaststellen is omdat wij op zoek zijn macht.

**Waarom staat begrippen leggen aan de realiteit gelijk aan de wil van macht?**

Door de altijd veranderende realiteit in vaste begrippen te stoppen, nemen we de levendigheid weg. Zo kunnen we de wereld beter controleren en voorspellen. Dit laat onze 'wil tot macht' zien, omdat we de werkelijkheid willen beheersen.

## Hoe begrijp ik Nietzsche nu beter?

Ik begrijp Nietzsche nu beter, omdat ik zijn mensbeeld beter begrijp. Hij denkt dat we de realiteit vastleggen in begrippen om deze te controleren, wat onze 'wil tot macht' laat zien.

## Begrijp ik de tekst nu beter?

Ja, ik begrijp de tekst nu beter, maar ik heb wel nog steeds veel moeite met de relatie tussen begrippen en de wil van macht.

## Filosofische vraag

In hoeverre kunnen we de werkelijkheid begrijpen, zonder deze in begrippen vast te stellen?

# Verwerking 3: De betekenis van vrijheid in onze cultuur

Dit interview raakt mij omdat het zo ontzettend actueel is, terwijl het ondertussen al 15 jaar geleden is. Neem bijvoorbeeld deze uitspraak: “‘Europa’ is ooit gemaakt om grenzen tussen landen af te schaffen, en de grenscontroles te verminderen”, en kijk dan naar de recente beslissingen van Duitsland en Frankrijk om de grens juist weer streng te gaan controleren.

Het verhaal van Peter waarin hij op het vliegveld zijn recent cadeau gekregen wijn moest weggooien zet mij erg aan het denken, omdat hij het geluid dat dit maakte het geluid van de verdwijnende vrijheid noemde. Ik ben het hier totaal niet mee eens; ja we leggen met zijn allen een klein beetje vrijheid weg als wij gaan vliegen, maar we krijgen hier zo ontzettend veel vrijheid voor terug. Dat een groot gedeelte van de samenleving tegenwoordig überhaupt de mogelijkheid heeft om gebruik te maken van vliegtuigen, en vrij is om te reizen waar hij of zij naar toe wil, zegt al genoeg over de hoeveelheid vrijheid die wij vandaag de dag hebben.

Verder ben ik het vooral eens met Peter zijn standpunten, alleen ben ik nog wel benieuwd of Peter denkt dat de groei van de ‘veiligheidsmarkt’ ooit zal stoppen, of dat we in de toekomst zelfs een keerpunt kunnen bereiken waar we weer meer vrijheid kunnen winnen.

# Bronnen

Braeckman, A., Raymaekers, B., & Van Riel, G. (2010). Wijsbegeerte.
