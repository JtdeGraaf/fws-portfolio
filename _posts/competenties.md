---
date: '2024-11-01T16:47:27.588Z'
title: Competenties
tagline: Reflecties op de minor competenties
preview: Reflecties op de minor competenties
image: >-
  https://images.unsplash.com/photo-1618367588411-d9a90fefa881?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1074&q=80
---
# Competentie 1 :Zelfreflectie \+ feedback verwerking

Feedback verwerken ben ik tijdens de minor vooral mee bezig tijdens mijn practicum, waar ik de dialoogdag moet organiseren. Hierin zijn wij bezig geweest met een spelprogramma waar wij regelmatig feedback op krijgen van onze opdrachtgever, welke wij ook moeten verwerken.

# Competentie 2: Communicatie en dialogische vaardigheden

Ik heb mij de afgelopen tijd  ontwikkeld in deze competentie door veel gesprekken te voeren met medestudenten. Dit ging aan het begin van de minor voor mij een stuk lastiger, omdat ik vaak nogal verlegen/terughoudend ben bij mensen die ik niet ken. Dit kwam vooral naar boven bij de eerste bijeenkomst van de trainingsvraag spiritualiteit, waarin ik met een onbekende groep mensen moest delen waar ik naar verlangde en ook anderen moest ondervragen naar dit onderwerp. Dit vond ik ontzettend lastig, en ik kwam toen amper uit mijn woorden. Hier heb ik mijzelf nu wel een stuk in ontwikkeld; ik had recent nog een gesprek met Jayani waarin zij vroeg naar mijn trainingsvraag, en ik kon toen echt een stuk beter uitleggen wat mijn trainingsvraag was en waarom ik deze gekozen had. Jayani complimenteerde mij toen ook nog op mijn vooruitgang in tegenstelling tot aan het begin van de minor. (Jayani, 2024\)

# Competentie 3: Hermeneutiek

Deze competentie heb ik ontwikkeld doordat ik tijdens de minor meer te weten ben gekomen over verschillende geloofs- en cultuurachtergronden. Hierdoor zijn mijn vooroordelen over mensen van deze achtergronden in sommige gevallen veranderd, zoals bijvoorbeeld over de Sikh. Voor de driedaagse had ik nog nooit van deze geloofsovertuiging gehoord, en vond ik de mensen die Sikh praktiseren er op zich best eng uitzien. Dit is na het bezoek aan de tempel wel veranderd doordat wij daar zo open zijn ontvangen, en omdat de mensen daar ontzettend vriendelijk waren. Door deze ervaringen probeer ik mij nu ook meer open te stellen voor anderen waar ik ook niet veel vanaf weet, en probeer ik mijn vooroordelen meer te remmen.

# Competentie 4: Spiritualiteit en bewogenheid 

Spiritualiteit vind ik een lastige, ik geloof namelijk niet dat de mens onderdeel is van een groter geheel. Ik probeer mij hiervoor tijdens de minor zo veel mogelijk open voor te stellen, dit lukt ook wel tijdens de werkcolleges. Hierin merk ik dat ik door middel van yoga en meditatie rustiger in mijn hoofd word, maar dat betekent niet voor mij dat ik me nu meer verbonden voel met mijzelf. Het helpt hierbij ook niet dat ik zelf geen verlangen heb naar een meer spiritueel leven.  
Bewogenheid heb ik tijdens de minor nog weinig aandacht aan besteed, ik heb hier alleen lang over nagedacht bij het schrijven van mijn zelfportret. Hier kwam ik erachter dat ik eigenlijk totaal geen idee heb wat mij in het leven beweegt, en wat mijn inspiratiebronnen zijn. Ik wil me dus in de toekomst richten op het ontdekken van mijn bewogenheid.

# Competentie 5: Esthetiek

Voordat ik met de minor begon had ik mij nog nooit echt bezig gehouden met kunst, het interesseerde mij allemaal vrij weinig. Ik dacht ook dat ik heel slecht was in het interpreteren van kunst, maar ik ben erachter gekomen dat dat eigenlijk best wel meevalt. Dit heb ik vooral ontdekt tijdens de driedaagse toen wij elkaars abstracte schilderingen moesten interpreteren, ik had toen vaak wel een andere interpretatie dan anderen, maar ik ben erachter gekomen dat niet inherent slecht is.  
Ook heb ik tijdens de verwerkingsopdracht van het Christendom mij in deze competentie ontwikkeld bij het beschrijven van schilderijen, en dan vooral bij het schilderij over de annunciatie. Dit omdat ik voordat ik aan de opdracht begon niet eens wist wat annunciatie betekende, maar na het beschrijven van een schilderij over annunciatie wist ik wel wat het betekende omdat ik het in het schilderij herkende.  
Tijdens de verwerkingsopdracht van de Islam heb ik mij ook ontwikkeld door het schrijven van een Haiku, wat ik tegen mijn verwachting in ook best wel leuk vond.

# Competentie 6: Ethisch gefundeerd handelen \+ normatieve professionalisering 

Ik heb mij in deze competentie vooral ontwikkeld door middel van het Ethiek 3 hoorcollege (Dingarten, 2024), hierin heb ik geleerd dat er veel verschillende ethische posities bestaan en in welke ik mijzelf bevindt. Hiermee heb ik dus ook in de verwerkingsopdracht Ethiek 2&3 een moreel dilemma kunnen verantwoorden vanuit deze verschillende ethische posities.

# Competentie 7: Sociale en maatschappelijke positionering

Deze competentie heb ik vooral beoefend in de verwerkingsopdracht Ethiek 1, en in mijn zelfportret. Hierin heb ik moeten uitleggen wat mijn professionele bijdrage is aan de samenleving, hier had ik voor de minor nog nooit goed over nagedacht.  
