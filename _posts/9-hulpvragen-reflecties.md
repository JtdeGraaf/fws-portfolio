---
date: '2024-10-28T08:01:19.653Z'
title: 9 Hulpvragen reflecties
tagline: 
preview: 
image: >-
  https://images.unsplash.com/photo-1657295791913-5074c912398e?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=996&q=80
---
# Gebeurtenis: 3 uur stilte in het klooster

1. **Wat was jouw intentie van tevoren? Hoe stapte je erin?**
   
   Ik had er van tevoren weinig zin in; Op de weg naar het klooster vanaf de Sikh tempel vonden er ook goede gesprekken plaats, welke abrupt werden afgestopt; Ik stond er wel helemaal voor open; Mijn intentie was om de tijd in ieder geval te gebruiken voor persoonlijke verzorging zoals douchen, en scheren.

2. **Wat gebeurde er feitelijk?**

   Iedereen was geforceerd 3 uur lang stil in het klooster.

3. **Welk gevoel overheerste er? Wat waren jouw gevoelens?**  
   Ongemak, onrustig, verveling, eenzaamheid, het gevoel dat iedereen op mij gefocust was.

4. **Wat dacht je?**   
   Wat kan ik doen? Wat doe ik hier? Waarom denk ik de hele tijd dat iedereen mij aankijkt? Waarom lijkt het alsof anderen dit zo makkelijk af gaat?

5. **Wat deed je en hoe deed je het?**

   Ik was vooral anderen aan het observeren, en alles wat er om mij heen gebeurde. Dit deed ik door gewoon ergens stil te gaan zitten voor een tijdje en te focussen op wat ik hoorde en zag.

6. **Kun je deze ervaring (in feite een samenvatting van vragen 2-5) verbinden met iets uit jouw eigen levensverhaal?**

   Nee, totaal niet normaal gesproken word ik heel rustig van stilte. Ik denk doordat het in deze setting waarin iedereen stil moest zijn dat ik het idee kreeg dat de rest ook allemaal aan het observeren waren, en dus mij in de gaten hield.

7. **Ongeacht jouw beleving, jouw ervaring, jouw bovenstaande reflectie de vraag: wat was er bij de ander, die jou deze ervaring bezorgt,  belangrijk, wat was er werkelijk van waarde? Omschrijf dat. (oefening in empathie)**

   De ander was waarschijnlijk ook gewoon op zichzelf gefocust, en had dus waarschijnlijk totaal niet door wat ik allemaal aan het doen was.

8. **Op welke wijze verbind je het antwoord van vraag 7 met jouw eigen kernwaarde?**

   \-

9. **Welke wijsheid neem je mee uit deze ervaring?**  
   Dat er ergens in mijn onderbewustzijn toch iets is dat zich erg bezig houdt met wat anderen van mij denken

---

# Gebeurtenis: Heilige trappen in Rome

1. **Wat was jouw intentie van tevoren? Hoe stapte je erin?**

   Ik zat van tevoren erg te twijfelen of ik de trappen zou beklimmen, omdat ik zelf niet gelovig ben. Het voelde voor mij een beetje als godslastering om daar als ‘heiden’ die heilige plek op te gaan. Ik was van tevoren ook emotioneel, omdat ik het vervelend vond dat dit de laatste avond van deze fantastische reis was. Ik heb dus eerst een tijdje voor mij uit zitten staren voor de trappen, denkend aan alle mooie herinneringen die ik had opgedaan in die week. Toen kwam uiteindelijk Kiki naar mij toe, zij wist ook niet zeker of ze de trappen op wilde, wij zijn toen uiteindelijk op het allerlaatste moment toch nog samen de trappen opgegaan.

2. **Wat gebeurde er feitelijk?**

   Ik heb op mijn knieën een trap beklommen in Rome.

3. **Welk gevoel overheerste er? Wat waren jouw gevoelens?**  
   Vanaf het moment dat ik op mijn knieën ging was er gelijk een overheersende fysieke pijn. Frustratie, omdat ik door de pijn nog lastig over andere dingen kon nadenken. Nog meer frustratie omdat ik dus niet een spirituele ervaring kreeg, terwijl de anderen om mij heen dat wel leken te hebben.

4. **Wat dacht je?**   
   Wat ben je toch voor idioot dat je dacht dat je hiermee wellicht iets spiritueels zou ervaren, je weet toch van jezelf dat je dat helemaal niet in je hebt; laat dit toch snel voorbij zijn, want dit doet echt ontzettend veel pijn;

5. **Wat deed je en hoe deed je het?**

   Ik ging op mijn knieën de trappen op, meer omdat ik dacht dat ik spijt zou krijgen als ik dit niet zou doen, dan dat ik dacht dat ik er echt iets spiritueels uit zou halen. Ik deed dit denk ik dus niet echt met overtuiging.

6. **Kun je deze ervaring (in feite een samenvatting van vragen 2-5) verbinden met iets uit jouw eigen levensverhaal?**

   Het herinnert me aan eerdere momenten waarop ik me een buitenstaander voelde in religieuze of traditionele contexten. Bijvoorbeeld tijdens kerkdiensten of het vuuroffer in Den Haag, waar ik nooit echt was uit eigen overtuiging, maar toch deelnam. Deels uit respect, deels uit nieuwsgierigheid naar wat het voor anderen betekende. Ik heb het hier ook altijd lastig gevonden om echt te begrijpen wat de mensen die dit doen meemaken op spiritueel niveau.

7. **Ongeacht jouw beleving, jouw ervaring, jouw bovenstaande reflectie de vraag: wat was er bij de ander, die jou deze ervaring bezorgt,  belangrijk, wat was er werkelijk van waarde? Omschrijf dat. (oefening in empathie)**

   Voor anderen is het beklimmen van de trappen een uiting van geloof. Het is een symbolische daad van toewijding en boetedoening, waarbij ze hun geloof verbinden met hun daden en proberen een spirituele ervaring of een diepere verbinding met het hogere te bereiken.

8. **Op welke wijze verbind je het antwoord van vraag 7 met jouw eigen kernwaarde?**

   Ook al voelde ik het zelf niet op die manier, ik respecteer het enorm dat dit ritueel voor anderen zo’n diepe betekenis heeft. Het sluit aan bij mijn waarde om andere perspectieven te begrijpen en open te staan voor wat belangrijk is voor anderen, zelfs als ik het zelf niet ervaar.

9. **Welke wijsheid neem je mee uit deze ervaring?**  
   
   Niet elke ervaring hoeft mij persoonlijk iets te brengen om waardevol te zijn. Het is al leerzaam om stil te staan bij wat iets voor een ander betekent. En soms is het ook goed om iets gewoon te proberen, zonder er direct een grootse betekenis aan te hechten.

---

# Gebeurtenis: Moment na de Heilige trappen in Rome

1. **Wat was jouw intentie van tevoren? Hoe stapte je erin?**

   Ik had geen intentie van tevoren, deze ervaring heeft iemand anders mij gebracht. Ik stapte er gefrustreerd en emotioneel in.

2. **Wat gebeurde er feitelijk?**

   Katja kwam naar me toe en vroeg hoe ik mijn ervaring met de heilige trappen had beleefd. Ik vertelde haar dat ik er vooral gefrustreerd van was geraakt en dat het vooral fysiek veel pijn deed. Ze vroeg vervolgens wat ik had gehoopt te ervaren, waarop ik eerlijk antwoordde dat ik had gehoopt op een bijzondere of spirituele ervaring, maar dat die uitbleef. Ik vertelde haar ook dat ik al emotioneel was voordat ik de trappen op ging, omdat ik het moeilijk vond dat dit de laatste avond van de reis was. Toen ze vroeg waarom ik dat zo lastig vond, gaf ik aan dat ik vooral de mensen om me heen zou missen, en dat het niet zozeer om de stad zelf ging. Katja vroeg toen of ik dat gevoel van verbinding en vriendschap thuis ook miste. Op dat moment brak ik, omdat dit inderdaad het geval was. Een paar jaar geleden hadden mijn beste vrienden me verlaten, en sindsdien had ik nooit meer dezelfde hechte band met anderen gevoeld. Het was de eerste keer dat ik mijn gevoelens echt bij iemand uitte en dat ik in iemands bijzijn durfde te huilen.

3. **Welk gevoel overheerste er? Wat waren jouw gevoelens?**  
   
   Het overheersende gevoel was zowel frustratie als verdriet. De frustratie kwam voort uit de fysieke pijn en het uitblijven van een spirituele ervaring, terwijl het verdriet te maken had met de naderende afsluiting van de reis en het besef dat ik de mensen om me heen zou gaan missen. Uiteindelijk voelde ik opluchting en een gevoel van verbinding toen ik mijn gevoelens bij Katja kon uiten.

4. **Wat dacht je?**

   Ik dacht eerst dat het stom van me was om te verwachten dat ik iets spiritueels zou ervaren. Daarna, tijdens het gesprek, begon ik te denken aan hoe weinig ik normaal gesproken mijn gevoelens deel en hoe moeilijk het voor me is om me kwetsbaar op te stellen. Achteraf vond ik het ook mooi dat hoewel de trappen zelf voor mij “niks” opleverden, dat ze toch voor deze mooie toch wel spirituele ervaring gezorgd hebben.

5. **Wat deed je en hoe deed je het?**

   Ik deelde mijn gevoelens met Katja, eerst aarzelend en later openhartig. Voor het eerst liet ik mijn emoties echt toe en durfde ik te huilen in het bijzijn van iemand anders. Ik gaf woorden aan mijn verdriet en gemis, wat me hielp om mijn eigen gevoelens beter te begrijpen.

6. **Kun je deze ervaring (in feite een samenvatting van vragen 2-5) verbinden met iets uit jouw eigen levensverhaal?**

   Deze ervaring herinnert me aan hoe ik vaak gevoelens voor mijzelf houd en zelden bij anderen laat zien wat me echt bezighoudt. Het deed me beseffen dat ik vaak probeer sterk over te komen, maar dat dit me soms belemmert om echte verbindingen met anderen aan te gaan.

7. **Ongeacht jouw beleving, jouw ervaring, jouw bovenstaande reflectie de vraag: wat was er bij de ander, die jou deze ervaring bezorgt,  belangrijk, wat was er werkelijk van waarde? Omschrijf dat. (oefening in empathie)**  
   
   Voor Katja leek het belangrijk om oprecht te luisteren en te begrijpen wat er in mij omging. Ze bood me de ruimte om mijn gevoelens te uiten zonder oordeel en vroeg door op een manier die liet zien dat ze echt om mijn antwoorden gaf. Daarnaast bood ze me troost door er voor me te zijn en mijn emoties te erkennen. Wat voor haar van waarde was, was waarschijnlijk het creëren van een moment van echte verbinding en het bieden van steun in een kwetsbaar moment.

8. **Op welke wijze verbind je het antwoord van vraag 7 met jouw eigen kernwaarde?**

   Mijn kernwaarde van het respecteren van andere perspectieven werd in dit moment verdiept. Katja's oprechte nieuwsgierigheid en empathie hielpen me in te zien hoe belangrijk het is om niet alleen naar anderen te luisteren, maar ook zelf open te durven zijn.

9. **Welke wijsheid neem je mee uit deze ervaring?**  
   
   Ik heb geleerd dat het oké is om kwetsbaar te zijn en mijn emoties te delen. Het creëert ruimte voor echte verbinding en kan een opluchting zijn. Daarnaast besefte ik dat ik vaker aandacht moet besteden aan mijn eigen behoeften en emoties, in plaats van alles binnen te houden.

   